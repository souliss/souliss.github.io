---
layout: article
title: "Parliamo di SmartHome a Torino, Bologna, Milano e Roma!"
date: 2016-04-17
categories: articles
excerpt: "Abbiamo rilanciato a Bologna con Alessandro dopo l'interessante esperienza di Fulvio a Torino, prossima tappa Milano."
author: team
ads: false
image:
  feature: 2016-04/FulviosSpeech2.jpg
  teaser: 2016-04/SmartHomeTorino.jpg
---

[SmartHomeNow](http://smarthomenow.it/) è una serie d'incontri incentrati sugli sviluppi degli oggetti domestici e la loro interazione con internet ed altre nuove tecnologie, quello che ieri era chiamato domotica ed oggi rientra nel più moderno concetto di SmartHome abbracciando l'IoT.

La formula è classica, con una serie di presentazioni brevi al mattino e tavoli di discussione al pomeriggio, ingresso gratuito ma a numero chiuso ed una selezione di partecipanti variegata, grandi società come Cisco, ABB e Gewiss, associazioni come Energy@Home, integratori e sviluppatori di soluzioni open-source.

![](http://souliss.github.io/images/2016-04/FulviosSpeech.jpg)

La prima tappa di Torino è stata una sperimentazione e la principale ingonita era capire come potevamo collocarci all'interno di questo contesto misto, sopratutto nei confronti di società da anni nella domotica classica. La presentazione di [Fulvio](https://github.com/FulvioSpelta) è stata diretta ed ha mostrato come soluzioni open-source possano porsi come alternativa ai prodotti commerciali, pur se diretta ad una platea di nicchia e competente.

> L'interesse è cresciuto mostrando l'integrazione tra Souliss, openHAB ed altri strumenti per il monitoraggio dei dati raccolti nella rete.

Le slide principali sono riportate sotto come immagine, ma il file completo è [disponibile](http://souliss.github.io/images/2016-04/Souliss_SmartHomeNow_v0.pdf).

|**Integrazione con openHAB**|
|---|
|![](http://souliss.github.io/images/2016-04/slide1.jpg)|
|**Monitoraggio distribuito riscaldamento**|
|![](http://souliss.github.io/images/2016-04/slide2.jpg)|
|**Consumi elettrici**|
|![](http://souliss.github.io/images/2016-04/slide4.jpg)|

Dall'esperienza positiva di Torino è nato l'invito per partecipare anche a Bologna, dove [Alessandro](https://github.com/shineangelic) ha introdotto con un taglio diverso la storia ed i motivi per cui è nato Souliss. 

![](http://souliss.github.io/images/2016-04/Pexoratore.jpg)

La presenza di un piccolo Laboratorio mobile ha poi permesso ai partecipanti di vedere qualche esempio da vivo, toccando con mano il lavoro delle notti insonni di [Flavio](https://github.com/mcbittech) ed [Antonino](https://github.com/fazioa) con la loro idea di riuscire ad emulare NEST in open-source con [SST](https://github.com/souliss/smart-thermostat).

![](http://souliss.github.io/images/2016-04/slide3.jpg)

Il risultato è stato interessante e l'impegno è quello di partecipare ad altre tappe tra cui Milano e Roma, dove probabilmente verrà replicato l'esperimento del laboratorio mobile per mostrare direttamente ai partecipanti come utilizzare Souliss.

![](http://souliss.github.io/images/2016-04/Nostromo_Pex.jpg)

Registrate la vostra presenza (l'ingresso è gratuito, ma la registrazione è obbligatoria) per le prossime tappe sul sito di [SmartHome Now](http://smarthomenow.it/), ci vediamo al prossimo evento!